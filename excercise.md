# Zadania

## Wyjątki
1. Napisz program, który wczytuje z konsoli cyfrę podaną przez użytkownika i wypisuje ją na ekranie w sposób czytelny (słowny). Jeśli podana zostanie liczba program powinien zwrócić wyjątek. Jaki typ wyjątku najlepiej zastosować?
2. Napisz program, który wczytuje z konsoli dzień tygodnia podany przez użytkownika i zwraca ilość godzin roboczych w danym dniu. Co zrobisz gdy użytkownik poda niepoprawny dzień tygodnia (literówka)? Co zrobisz gdy użytkownik poda dzień wolny od pracy?
   
## TDD
1. Napisz program, który wczytuje liczbę podaną przez użytkownika i sprawdza czy jest ona parzysta. Jeśli tak zwraca wartość `true`, w przeciwnym wypadku wartość `false`.
2. Masz dwie listy zawierające unikalne elementy. Napisz program, który policzy ile elementów z piwszej listy występuje również w drugiej liście.
3. Napisz program, który pobierze od użytkownika jedną dodatnią liczbę (ilość sekund) i wypisze jej czytelną reprezentacjię w postaci HH:MM:SS.
4. Napisz program, który pobierze od użytkownika Stringa zawierającego 0, 1 lub 2 liczby (np. "2,3") a następnie zwróci ich sumę. W przypadku podania pustego Stringa program powinien zwrócić `0`.
5. Stary dobry FizzBuzz. Napisz program, który wypisze 100 liczb. Jeśli liczba jest podzielna przez 3 zamiast liczby program wypisze `Fizz`, jeśli liczba jest podzielna przez 5 program wypisze `Buzz`. Jeśli liczba jest podzielna przez 3 i przez 5 program wypisze `FizzBuzz`.
6. Napisz własną implementację kolejki. Powinna ona umożliwiać dodawanie elementu na koniec kolejki (`add`), pobieranie pierwszego elementu bez usuwania go z kolejki (`peek`) oraz pobieranie pierwszego elementu z jednoczesnym usunięciem go z kolejki (`poll`).
